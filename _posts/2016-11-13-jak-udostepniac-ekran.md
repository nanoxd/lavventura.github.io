---
layout: post
title: 'Udostępnianie ekranu przez "Wiadomości"'
tags: [mac, tips]
---

Istnieją różne aplikacje i serwisy umożliwiające udostępnianie swojego ekranu, w większości płatne. 
Nie każdy wie, że w macOS w appce 'Wiadomości' jest wbudowana funkcjonalność udostępniania ekranu a także zdalnego przejmowania kontroli nad ekranem.
Nie jest to rzecz wszystkim niezbędna, ale może się czasem bardzo przydać.

Jak sama nazwa wskazuje, udostępnianie ekranu pozwala na wysyłanie drugiemu użytkownikowi podgląd obrazu naszego Maka - wszystko co widzisz Ty widzi też druga osoba której swój obraz wysyłasz, włącznie z dźwiękiem i możliwością przejęcia kontroli nad Twoim ekranem (za Twoją zgodą, oczywiście).

Udostępnianie ekranu może mieć wiele różnych zastosowań, ja często z tego korzystam celu zdalnej naprawy Maków znajomych i rodziny bądź też wytłumaczenia działania jakiejś appki.

Zacznijmy od wymagań - obydwa Maki muszą mieć macOS 10.10 albo nowszy i muszą mieć skonfigurowaną aplikację 'Wiadomości' - przez konfigurację rozumiem zalogowanie na swoje AppleID.

* Włącz aplikację Wiadomości, otwórz (albo rozpocznij) konwersację z osobą, której ekran chcesz udostępnić albo której chcesz, żeby Ci ekran udostępniono.
* Kliknij w 'Szczegóły' w górnym prawym rogu okna konwersacji.
* Wybierz ikonę dwóch nachodzących na siebie ekranów, kliknij ją a następnie wybierz jedną z opcji - w zależności czy chcesz udostępnić swój ekran albo chcesz, żeby ktoś udostępnił Tobie swój ekran.
????
I tutaj właśnie podoba mi się prostota tego rozwiązania - osoba której chcesz zdalnie pomóc musi jedynie kliknąć 'Tak'
* Osoba z którą chcesz rozpocząć udostępnianie ekranu dostanie powiadomienie, w którym ma możliwość zaakceptowania rozpoczęcia sesji udostępniania ekranu, po zaakceptowaniu którego sesja się rozpocznie.

Po nawiązaniu połączenia obraz osoby z którą się łączysz wyświetli się w nowym oknie na Twoim pulpicie. Dodatkowo, w menu barze wyświetli się znana już nam ikona dwóch nachodzących na siebie ekranów, dzięki której wiemy, że aktualnie udostępniamy swój ekran.
Bonusem jest to, że automatycznie rozpoczyna się rozmowa głosowa przez FaceTime audio co zdecydowanie ułatwia komunikację.

W menu będziesz miał możliwość oddania kontroli nad swoim ekranem osobie z którą jesteś połączony.
Po przejęciu kontroli Twoja klawiatura i touchpad/mysz działają tak, jakby były podpięte do Maka osoby, z którą jesteś połączony.

Żeby zamknąć sesję udostępniania ekranu możesz użyć ikonki w menu barze, zamykając samo okno udostępniania ekranu albo program Wiadomości.

Uważam, że jest to bardzo fajne rozwiązanie, obojętnie jak będziemy z niego korzystać - szczególnie, że można je tak łatwo wywołać więć nie trzeba zbyt dużo tłumaczyć osobie z którą będziemy się łączyć.

Zdaję sobię sprawę, że istnieje wiele komercyjnych rozwiązań dla tego typu funkcjonalności, jak np. Team Viewer albo Log Me In, ale pokazywane przeze mnie rozwiązanie jest bardzo proste w obsłudze, a co ważniejsze wbudowane w system.

Jest tylko jeden płotek do przeskoczenia - w przypadku braku skonfigurowanego programu Wiadomości ekranu nie udostępnimy.

Rozwiązaniem alternatywnym może być udostępnianie ekranu przez [Skype](https://support.skype.com/pl/faq/FA10022/jak-udostepnic-ekran-w-skypie-dla-mac-os-x), niestety nie posiada on możliwości przejęcia kontroli nad ekranem. Plusem Skype jest natomiast to, że możemy udostępnić obraz z Maka na iPada.
