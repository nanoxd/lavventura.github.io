---
layout: post
title: 'Początek'
tags: [blog]
---

​Przede wszystkim bardzo się cieszę, że tu jesteś i bardzo mi miło, że poświęcasz swój czas na czytanie mojego bloga.
Zacznę od czegoś bardzo ważnego, wyznania swego rodzaju - otóż nigdy w życiu nie prowadziłem bloga.

Co więcej, moim ostatnim dłuższym tekstem było wypracowanie na maturze dobre parę lat temu.
W związku z czym mogę pisać bezsensownie i źle stylistycznie, będziecie musieli mi wybaczyć.
Obiecuję, że z czasem się poprawię i postaram się pisać lepiej.
Blog ten, jak sama nazwa wskazuje, będzie skupiony na urządzeniach firmy Apple, ale będę też pisał o treściach związanych z szeroko pojętą technologią dzisiejszych czasów, nie zamykam się tematycznie.
Dlatego też 'technologiczny bełkot i apple.'

Blog ten powstał ponieważ uważam, że w dzisiejszych czasach brakuje w Polsce niezależnych blogów o takiej tematyce.
Ostatnie prawdziwe umarły parę lat temu, wtedy też przerzuciłem się (Google Reader (R.I.P.)) na blogi i strony zagraniczne.
Jest parę polskich stron, portali związanych z Apple gdzie wrzucane wrzucane jest wszystko jak leci - newsy, plotki, poradniki itp itd.

newsy będę podawał w formie zewnętrznych linków, ze swoim komentarzem na temat.
Linkował zazwyczaj będę do źródeł zagranicznych - w związku z tym zakładam, że posiadasz znajomość angielskiego umożliwiającą Ci czytanie ze zrozumieniem.
Oczywiście pisał też będę autorskie teksty, recenzje, poradniki, felietony itp.

Nie ma mnie nigdzie indziej w internecie oprócz tego bloga.
Jeżeli chcesz mnie 'followować' to proszę o dodanie mnie do zakładek, czytnika RSS czy na ekran swojego iPhone/iPada przez kliknięcie w kwadracik ze strzałką w górę i wybranie opcji 'Dodaj do ekranu startowego' (mam ładną ikonkę!).

Blog jako strona jest wciąż w wersji beta, może zdarzyć się, że coś nie będzie działać, pracuję nad nim :).
I tak, tak ma wyglądać, wbrew pozorom nie jest zepsuty.

Jeżeli chcecie się ze mną skontaktować - ekstra! - napiszcie do mnie maila.
Jeszcze raz dziękuję i mam nadzieję, że będzie Wam się podobać o czym piszę.